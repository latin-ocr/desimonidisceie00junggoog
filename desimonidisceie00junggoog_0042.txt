-33—

num gymnicorum et artificibus scripsisse Simonides dicitur-3 ex quo numero in-
cluditur uno versu No. 158 (Κρὴς Ἄλκων), singulis distichis Ν ο. 152 (Πατρὶς μὲν Κόρ-
κυρα), 153 (Ἴσθμια καὶ Πυθοῖ), 154 (Εἰπὸν τίς, τίνος ἐσσί). Video haec quoque epi-
grammata suos laudatores habere, qui eorum artificio gaudeant. Sint sane arti-
ficiosa; putaverim tamen quemvis eruditorum Graecorum talia tornare potuisse,
qualia sunt ep. 126 et 158 (Κρὴς Ἄλκων Διδύμου Φοίβῳ στέφος Ἴσθμι’ ἑλὼν πύξ).
Idem de ep. 165 dicendum est (Σῶσος καὶ Σωσώ), quod Bockhius (Corp. inser. 1,
No. 1051) et Schneidewin Simonide indignum putant, Bergkius non indignum.

Ab eis epigrammatis brevissimis, quae praeter numeros nihil fere habent, quo
. recedant a communi more vei-borum, plane sunt diversa N ο. 112 (Μνήσομαι), 120
(Αἰδὼς καὶ Κλεόδαμον), 123 (¹ Ενῦάδε Πυθώνακτα), ipsa quoque in singulorum homi-
num laudem scripta. Atque in his epp. assurgit oratio et magnificentia pompa-
que insignis est3 quod maxime cognoscitur ex ep. 112. Simillimi argumenti, atque
hoc epigramma, aliud. extat Simonideum No. 111, apud Thucyd. VI, 59 (Ἀνδρὸς
ἀριστεύσαντος). In utroque poetae est propositum celebrare memoriam defunctae
feminae e genere inter Graecos nobilissime. At quam diversa sunt epigrammatal
Sonans illic est excidium, quod quo majore vi efferatur, primam vocem sequitur
distinctum intervallum3 verbis etiam magis sonantibus et sublimibus dominatio Pe-
riandri memoratur, quem praedicat fuisse Xanthippae generis auctorem. Id autem,
si accurate rem inspicis, unum est, quod laudis Xanthippae tribuit. Alterum
contra epigramma (111) verae laudis multo plus in Archedicen congerens - nam
praeter genus nobilissimum virtus Archedices celebratur, moderatio —- verborum
ornatum habet modicum. Possunt nescio quae causae conquiri, cur tam diversa
sint haec duo epigrammata in simillima re versantia ; equidem in notatione ejus
dissimilitudinis acquiesco.

Plane idem orationis genus atque est epigrammatis 111, id dico, quod inter
jejunum frigidumque et inter grandiloquum tumidumque medium interjectum est
modicum, habemus in ep. 94 (Μνῆμα τόδε κλεινοῖο Μεγιστία), omnium, quae Simo-
nidis feruntur, optimo testimonio confirmatum. Nam non solum exstat apud He-
rodotum (VII, 228), sed etiam Simonidis nomen est additum ab eodem auctore.
Hoc igitur praeter cetera erit dignum, quod diligentius tractemus. Mortem Me-
gistiae poeta narrat simpliciter, verbis a quotidiano sermone vix recedentibus ;
laudem addit non generali aliqua sententia distinctam nec positam in sua ipsius
opinione, sed oblatam rerum ipsarum condicione hanc: „quamquam non ignorabat
fata impendentia, tamen noluit duces deserere”. In solis verbis Κῆρας ἐπερχομένας
dictio paululum vergit ad poeticam elegantiam3 praeter id nihil poeticae operae
inest nisi numeri et aliquae verborum formae. —— Ad hujus generis similitudinem
accedit ep. 125 (Ἀργεῖος Δάνδης).

